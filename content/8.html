 <h2>Metody klasy List</h2><br>
		
 <p>Funkcja <span class="redtext">input()</span> pobiera dane wprowadzone przez użytkownika (tak jak <span class="redtext">raw_input()</span>),
 ale próbuje zinterpretować je jako kod Pythona. Podane na wejściu liczby oddzielone przecinkami 
 zostają więc spakowane jako tupla (krotka). Jest to uporządkowana sekwencja poindeksowanych danych,
 przypominająca tablicę, której wartości nie można zmieniać. Gdybyśmy chcieli wpisać do tupli wartości 
 od razu w kodzie, napisalibyśmy: <span class="redtext">tupla = (4, 3, 5)</span>. Listy to również uporządkowane sekwencje indeksowanych 
 danych, zazwyczaj tego samego typu, które jednak możemy zmieniać.</p>
 
 <p>Dostęp do elementów tupli lub listy uzyskujemy podając nazwę i indeks, np. <span class="redtext">lista[0]</span>. Elementy indeksowane są od 0 (zera!). 
 Funkcja <span class="redtext">len()</span> zwraca ilość elementów w tupli/liście. Funkcja <span class="redtext">enumerate()</span> zwraca obiekt zawierający indeksy i elementy sekwencji (np. tupli lub listy) podanej jako atrybut. Funkcja <span class="redtext">reversed()</span> zwraca odwróconą sekwencję.</p>
 
 <p>Lista ma wiele użytecznych metod: <span class="redtext">.append(x)</span> – dodaje x do listy; <span class="redtext">remove(x)</span> – usuwa pierwszy x z     listy; <span class="redtext">insert(i, x)</span> – wstawia x przed indeksem i; 
 <span class="redtext">count(x)</span> – zwraca ilość wystąpień x; <span class="redtext">index(x)</span> – zwraca indeks pierwszego wystąpienia x; <span class="redtext">pop()</span> – usuwa i zwraca ostatni element listy.
 Funkcja <span class="redtext">reversed(lista)</span> zwraca kopię listy w odwróconym porządku, natomiast <span class="redtext">sorted(lista)</span> zwraca kopię listy posortowanej rosnąco.
 Jeżeli chcemy trwale odwrócić lub posortować elementy listy stosujemy metody: <span class="redtext">reverse()</span> i <span class="redtext">sort()</span>. Z każdej sekwencji (napisu, tupli czy listy) 
 możemy wydobywać fragmenty dzięki notacji <span class="redtext">slice (wycinek)</span>. W najprostszym przypadku polega ona na podaniu początkowego i końcowego (wyłącznie) indeksu elementów,
 które chcemy wydobyć, np. <span class="redtext">lista[1:4]</span>.</p>