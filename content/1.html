<h2>Czym jest Python?</h2><br>
			<p>Python jest dynamicznie typowanym językiem interpretowanym wysokiego poziomu. 
			Cechuje się czytelnością i zwięzłością kodu. Stworzony został w latach 90. przez Guido van Rossuma, 
			nazwa zaś pochodzi od tytułu serialu komediowego emitowanego w BBC pt. “Latający cyrk Monty Pythona”.</p>
			
			<p>Według zestawień serwisu TIOBE Python jest w czołówce popularności języków programowania.</p>
			
			<p>W systemach opartych na Linuksie interpreter Pythona jest standardowo zainstalowany. 
			W systemach Microsoft Windows należy go doinstalować. Interpreter Pythona może i powinien być używany w trybie 
			interaktywnym do nauki i testowania kodu.</p>

			<p>Funkcjonalność Pythona może być dowolnie rozszerzana dzięki licznym bibliotekom, które pozwalają tworzyć aplikacje 
			matematyczne (Matplotlib), okienkowe (np. PyQt, PyGTK, wxPython), internetowe (Flask, Django) czy multimedialne i gry (Pygame).</p>

			<p>Istnieją również kompleksowe projekty oparte na Pythonie wspomagające naukową analizę, obliczenia i przetwarzanie danych, 
			np.: Anaconda czy Enthought Canopy.</p>
	
			<p>Python realizuje jednocześnie kilka paradygmatów. Podobnie do C++, a w przeciwieństwie do Smalltalka nie wymusza
			jednego stylu programowania, pozwalając na stosowanie różnych. W Pythonie możliwe jest programowanie obiektowe,
			programowanie strukturalne i programowanie funkcyjne. Typy sprawdzane są dynamicznie, a do zarządzania pamięcią stosuje się garbage collection.</p><br>
			
			
			<table class="tab">
			
			<tr>
			<td>Pojawienie się</td>	<td>1991</td>
			</tr>
			
			<tr>
			<td>Paradygmat</td>	<td>wieloparadygmatowy (obiektowy, imperatywny, funkcyjny)</td>
			</tr>
			
			<tr>
			<td>Typowanie</td>	<td>dynamiczne</td>
			</tr>
			
			<tr>
			<td>Implementacje</td>	<td>CPython, IronPython, Jython, PyPy</td>
			</tr>
			
			<tr>
			<td>Pochodne</td>	<td>Stackless Python, Cython</td>
			</tr>
			
			<tr>
			<td>Aktualna wersja stabilna</td>	<td>3.10.0 / 4 października 2021</td>
			</tr>
			
			<tr>
			<td>Twórca</td>	<td>Guido van Rossum</td>
			</tr>
			
			<tr>
			<td>Licencja</td>	<td>PSFL</td>
			</tr>
			
			<tr>
			<td>Platforma sprzętowa</td>	<td>wieloplatformowy</td>
			</tr>
			
			<tr>
			<td>Platforma systemowa</td>	<td>wieloplatformowy</td>
			</tr>
			
			</table>