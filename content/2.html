		<h2>Dlaczego warto wybrać Pythona?</h2><br><br>
		 
		<h4>&nbsp 1. Python jest prosty</h4>
		<p>Łatwy w nauce, ma prostą, wręcz intuicyjną składnię (najprościej mówiąc to sposób zapisu poleceń rozumianych 
		przez komputer za pomocą danego języka programowania).
		Składnia przypomina elementy z „prawdziwego życia”. Słowa kluczowe są więc zrozumiałe dla każdego początkującego,
		a jednocześnie bardzo bliskie tym występującym w innych językach programowania (dlatego późniejsza „przesiadka” jest prostsza).
		Gdy wymieniamy listę rzeczy do wykonania często robimy to z pomocą dwukropka i używając wcięć, tak samo jak wydajemy polecenia 
		Pythonowi w blokach kodu. Przy okazji niejako wymusza w nas naukę dobrych nawyków robienia wcięć w kodzie, dzięki czemu 
		kod w Pythonie jest ładny, czytelny i przejrzysty.</p><br>
		<h4>&nbsp 2. Python jest wydajny</h4>
		<p>Praca z Big Data (zarówno w zbieraniu danych, jak ich analizie, przetwarzaniu, wykorzystaniu) jest przyszłością. 
		Im więcej danych musisz przetworzyć, tym ważniejsze staje się zarządzanie zużywanymi zasobami i wydajność kodu.
		Python udostępnia generatory zarówno jako wyrażenia, jak i funkcje. Generatory pozwalają na iteracyjne przetwarzanie
		danych – element po elemencie. Brzmi niezbyt atrakcyjnie, dopóki nie zauważysz, że „normalne” iteracyjne przetwarzanie 
		danych wymaga listy. Lista zajmuje pamięć. Naprawdę duża lista zabiera bardzo dużo pamięci. Generatory umożliwiają pobieranie
		danych ze źródła po jednym elemencie i przekazywanie ich za pośrednictwem całego łańcucha przetwarzania omijając mechanizm związany 
		z przechowywaniem iterowanej listy.</p><br>
		<h4>&nbsp 3. Wynagrodzenie</h4>
		<p>Python to aktualnie drugi najlepiej opłacany język w USA.
		Mimo, że te statystyki wciąż nie pokrywają się z trendami w Polsce to programiści Pythona na zarobki narzekać nie mogą.</p>
		<img src="../images/python.png" id="wykres" alt="Błąd załadowania obrazu">
		<p style="text-align: justify;"><b>4. Pracy nie zabraknie</b><br>
		Skoro było o pieniądzach to warto też zwrócić uwagę na wszystkie możliwości jakie daje Python w pracy.
		Właściwie możesz w nim napisać wszystko co się marzy i jednocześnie w każdej dziedzinie znajdziesz dla siebie ofertę zatrudnienia.
		Z roku na rok zapotrzebowanie na specjalistów Pythona rośnie.<br><br><br><br><br><br></p>
